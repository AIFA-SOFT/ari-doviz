FX TRADER LİSANS SÖZLEŞMESİ

TARAFLAR
1.	İş bu sözleşme (Bundan sonra “SÖZLEŞME” olarak anılacaktır); bir tarafta Yenibosna Merkez Mah. Ladin Sok. Kuyumcukent Sitesi No:4M/6016 Bahçelievler / İSTANBUL adresinde mukim AIFA GLOBAL BİLİŞİM HİZ. LTD. ŞTİ. (Bundan sonra “AIFASOFT” olarak anılacaktır) ile KULLANICI arasında AIFASOFT tarafından üretilen FX TRADER yazılımının (bundan sonra “PLATFORM” olarak anılacaktır) aşağıda belirtilen lisans koşulları çerçevesinde kullanım haklarını vermekte, garanti ve sorumluluğa ilişkin sınırlamaları içermektedir. Sözleşme’ de taraflar AIFASOFT ve KULLANICI olarak anılmıştır. Yukarıda belirtilen adresler kanuni ikametgâh olarak gösterilmiş olup, tebligat adresleri olarak kabul edilmiştir. Aksi yazılı olarak diğer tarafa bildirilmedikçe, bu adreslere yapılacak her türlü bildirimi kendilerine yapılmış sayarlar.

SÖZLEŞMENİN KONUSU
2.	FX TRADER; emtia fiyatlarının, anlık olarak müşterilere sunulduğu ve müşterilerin gördükleri fiyat üzerinden işlem yapabilmelerini sağlayan fiziki alım-satım platformudur. PLATFORM; firmaların kendi tanımladıkları ürünlerini -Altın (1GR, 5GR, 10GR, 50GR, 100GR), Ziynet (Çeyrek, Yarım, Tam, Ata, Reşat, Gremse) ya da Döviz ve Parite fiyatlarını- anlık olarak müşterilerine sunulmasını, sözleşmesini ve fiziki işlemlerin (alım-satım) yapılmasını sağlar. 

GENEL ŞARTLAR
3.	PLATFORM ve ekindeki her türlü dokümanın telif hakları AIFASOFT’ a ait olup, 5846 sayılı fikir ve sanat eserleri yasası ile koruma altına alınmıştır. 
4.	Platform üçüncü şahıslara satılamaz ve/veya kiralanamaz. Platform’ un üçüncü şahıslara bedelli veya bedelsiz devri ancak AIFASOFT’ un yazılı izni dahilinde mümkündür. KULLANICI, her ne saikle olursa olsun bilgi ve veri tabanını elektronik ortamda, basılı olarak veya herhangi bir şekilde yayınlayamaz, dağıtamaz, yayamaz. Aksi halde KULLANICI, doğacak maddi ve yasal sonuçlardan sorumludur. 
5.	AIFASOFT, sistemin sözleşme kurallarına uygun kullanılıp kullanılmadığını dilediği zamanda denetleme hakkına sahiptir. Bu denetleme sonucunda uygunsuzluk tespit ederse sözleşmeyi tazminatsız feshetme hakkına sahiptir. AIFASOFT’ un uğradığı zararları talep hakkı saklıdır.
6.	AIFASOFT, sistemlerinde değişiklik yapabilir. 
7.	1567 sayılı Türk Parasının Kıymetini Koruma Hakkında Kanunu ve Türk Parası Kıymetini Koruma Hakkında 32 sayılı Kararı gereğince “Yetkili Müessese Faaliyet İzin belgesi bulunmayan gerçek veya tüzel kişiler ticari amaçla döviz alım satımı yapamazlar." hükmü bulunmaktadır. Anılan kanun ve karar gereğince “Yetkili Müessese Faaliyet İzni” belgesine sahip olmayan firmaların bu platformda döviz fiyatları yayınlaması suçtur. Ayrıca 5326 Sayılı Kabahatler Kanunu'nun genel hükümler bölümünde yer alan ve iştirak halini düzenleyen 14. maddesi kapsamında faaliyet izni verilen yetkili müesseseler dışındaki kişilere döviz alım satım işlemlerinin kaydı, muhasebesi ve takibi ile müşterilere satışa yönelik doküman üretilmesine imkan veren yazılımların satılmasının kabahate iştirak olarak değerlendirilebileceği ve bu kapsamda yetkisiz faaliyet gösterenlere yazılım desteği sağlayanların idari yaptırıma tabi tutulabileceği nedeniyle AIFASOFT, programın doğru veya yanlış kullanımından ve/veya yasalara aykırı olarak kullanılması	ndan doğacak maddi ve yasal sonuçlardan sorumlu tutulamaz. KULLANICI’ nın bilgi, belge ve beyanları doğru sayılacaktır; aksi bir durumun gerçekleşmesi halinde maruz kalınan tüm idari para cezalarını ödemekle yükümlüdür.
8.	Her ne şekilde olursa olsun AIFASOFT’ tan mali sorumluluk talep edilemez.
9.	Program, programcılık hatalarına karşı ücretsiz olarak garantilidir. Bu garanti, yasal ve/veya teknolojik nedenlerle programın yürürlükten kaldırılması ile sona erer.
10.	KULLANICI, işbu sözleşme ile sağlanan hizmetleri, ilgili kanun ve yönetmelikler ile BDDK, TCMB, MASAK tarafından yayınlanan her türlü düzenleyici işleme uygun şekilde kullanacağını kabul ve taahhüt eder. Düzenlemelere uygun kullanmaması sebebiyle ortaya çıkan her türlü zarar KULLANICI’ nın sorumluluğundadır. Böylesi bir zararla AIFASOFT’ a başvurulması durumunda AIFASOFT hiçbir talep ve davadan sorumlu değildir; KULLANICI bu sebeplerle AIFASOFT’ un yapmak zorunda kalacağı tüm masraflardan sorumlu olduğunu kabul eder. 
11.	KULLANICI, işbu sözleşmeyi veya atıf yoluyla sözleşmeye dahil edilen belgeleri, hizmetlerin kullanımı ile ilgili olarak yasaları kabul etmekte olup AIFASOFT’ un veya bir üçüncü kişinin mevzuat gereği haklarını ihlal etmesinden kaynaklanan hak iddia ve taleplerinden ve/veya idari yaptırımlardan AIFASOFT’ un sorumlu olmayacağını kabul ve taahhüt eder. KULLANICI’ nın beyanlarının gerçeğe uygun olmaması (özellikle döviz alım satımına yetkili müessese olması, döviz alım satım yapması vb.) halinde AIFASOFT sözleşmeyi sebep göstermeden haklı sebeple fesheder.
12.	AIFASOFT, kullanıcı hatası, sistem arızası, virüs etkisi, yazılımın yedeklenmemesi vb. nedenlerle girilen bilgilerin hasar görmesinden ve/veya yok olmasından sorumlu tutulamaz.
13.	Programın kurulması, çalıştırılması ve/veya kullanılmasıyla bu sözleşme hükümleri kabul edilmiş sayılır. Bu tarihten itibaren, işbu sözleşme, taraflar arasında PLATFORM’ un kullanıldığı süre için geçerli olacaktır.
14.	TARAFLAR, işbu sözleşmeyi sözleşme süresince haklı bir neden olmaksızın feshetmeyeceklerini, aksi halde haksız fesihte bulunan tarafın karşı tarafa bu sözleşme nedeniyle yaptığı masrafları ve haksız fesih nedeniyle uğrayacağı zararları tazmin edeceklerini kabul ve beyan eder. 
15.	Kullanıcı bu sözleşmeye aykırı olarak hareket ederse AIFASOFT, lisansı iptal edip sözleşmeyi tek taraflı olarak haklı nedenle tazminatsız feshedebilecektir. 
16.	KULLANICI’ nın, FX TRADER hesabına ilişkin yasal mercilerden, resmi kurumlardan gelen taleplerinin varlığı halinde KULLANICI’ nın muvafakatine ihtiyaç olmaksızın AIFASOFT tarafından bloke edilebilir. 
17.	TARAFLAR, yaptıkları tüm işlemlerde Kişisel Verilerin Korunması Kanunu, Elektronik Ticaret Mevzuatı ve ilgili düzenlemelere uygun davranacağını, çalışanlarını bu konuda bilgilendireceğini ve kanunen üzerlerine düşen yükümlülükleri yerine getireceklerini kabul eder. 
18.	KULLANICI, işlemler sırasında girmiş olduğu bilgilerin, yasal şartlara uygun olarak gerçekleşmesi amacıyla Kişisel Verilerin Korunması Kanunu kapsamında AIFASOFT tarafından gerekli görülen ölçüde 3. Kişilerle paylaşılmasına onay vermektedir. 
19.	TARAFLAR’ ın işbu sözleşme (ve varsa ekleri) kapsamında öğrendiği her türlü bilgi GİZLİ BİLGİ kapsamında olup, TARAFLAR bu bilgileri sözleşme sona erse dahi süresiz olarak koruma ve sözleşme ile kararlaştırılan işlemler dışında üçüncü şahıslarla paylaşmama, aksi takdirde uğranılan her türlü zararı tazmin etme yükümlülüğündedir.  
20.	İşbu sözleşme, hükümlerine aykırı olmamak kaydı ile yazılı ek protokoller ile imza edilebilir. 




